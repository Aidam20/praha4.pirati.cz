---
layout: post
category: blog
title: >-  
  Co Piráti stihli během půl roku na radnici Prahy 4
date: '2019-04-29 00:01am'
author: 
image: logo.png
tags: pirati uspechy
---


<b>V říjnu 2018 jsme od voličů získali dostatečně silný mandát, abychom reprezentovali obyvatele Prahy 4 jak v zastupitelstvu, tak v radě této městské části. Ten jsme den co den vykonávali. Minulý měsíc se na teprve třetím zasedání Zastupitelstva MČ Praha 4 poměry sil poněkud změnily.</b>
 
Díky hlasu Josefa Svobody bylo <a href="https://praha4.pirati.cz/aktuality/svrzeni.html">odvoláno vedení radnice</a> a nahradila jej nová koalice.  Naši čtyři radní strávili na radnici necelý půlrok. Co za tu dobu stihli? 
 
<b>Tibor Vansa, bývalý místostarosta pro životní prostředí a dopravu:</b>

Uspořádal řadu setkání občanů k rozšíření modrých zón, kam dorazily stovky z vás. Dali jste nám desítky dobrých podnětů k úpravám.
Prosazoval zachování mimoúrovňového křížení Magistrály s Táborskou. Otevřel věcnou diskuzi o možném zasypání podchodu ulice Na Veselí
Jednal s Hlavním městem Prahou o memorandu k výstavbě nových stanic metra
Připravil materiál k dopravní situaci kolem všech ZŠ a MŠ a budování nových přechodů
 
<b>Petra Rejchrtová, bývalá radní pro územní rozvoj:</b>

Připravila memorandum s Hlavním městem Prahou o snížení hlučnosti okolo Jižní spojky
Pracovala na přípravě územní studie Nové Dvory
Pracovala na přípravě územní studie Reitknechtka
Připravila a prosadila Generel veřejných prostranství, zásadní dokument o podobě Prahy 4 
Připravila smlouvu o smlouvě budoucí k získání dvou nových bytů v Hodkovičkách do vlastnictví MČ
Zabývala se přípravou Pravidel pro rozhodování ve stabilizovaných územích (zejména vilových čtvrtích)
Jednala o záchraně historického objektu Nových Dvorů
 
<b>Matej Šandor, bývalý radní pro investice a městské firmy:</b>

Zasloužil se o schválení nového transparentního systému zadávání veřejných zakázek
Zabezpečil otevřené výběrové řízení na člena představenstva 4-majetkové (obsazeno nestranickým odborníkem)
Zabezpečil otevřené výběrového řízení na prodej 4-energetické, vč. posudku její hodnoty
Zabezpečil výběrové řízení na stavbu tělocvičny ZŠ Bítovská a dohlédl na jeho regulérnost v souladu se zákonem
Postaral se o vypsání výběrového řízení na zateplení ZŠ Na Planině
Zařídil zřízení Investiční komise
Podílel se na přípravě a schválení vyváženého investičního rozpočtu
 
<b>Jan Hora, bývalý radní pro IT a otevřenou radnici:</b>

Prosadil zveřejňování záznamů ze zastupitelstev na radě MČ i v zastupitelstvu
Prosadil první revizi ke zpracování žádostí občanů dle zákona 106
Prosadil vstup Prahy 4 do spolku Otevřená města na radě MČ
Prosadil navýšení rozpočtu dlouhodobě podfinancovaného IT oddělení. 
Prosadil zavedení cyklu nezbytné pravidelné obnovy HW vybavení úřadu; zrušení dvou špatně zadaných výběrových řízení v této oblasti
Nechal vytvořit vzorové smlouvy pro zakázky na IT vybavení a služby
 
<b>Z pirátských neuvolněných zastupitelů se čitelně zapsal Adam Jaroš, bývalý předseda Komise pro školství a mládež:</b>

Zasloužil se o polidštění postupů školské komise v jednání s veřejností. Otevřel nové možnosti občanům aktivně projevit zájem o vzdělávání.
Zavedl pravidelné schůze komise
Zavedl putovní zasedání komise po jednotlivých ZŠ ke zjištění místní situace
Uskutečnil veřejné sezení s řediteli základních škol, kterým vypršel mandát. Dostali tak možnost obhájit svou dosavadní práci a pokračovat v ní i v dalším období. Díky jeho inovativnímu postupu nebylo potřeba mechanicky vypisovat výběrová řízení.
 
Při radničním puči ve středu 24. dubna 2019 jsme nad spoustou z těchto věcí ztratili kontrolu, ale v žádném případě se nevzdáváme. Budeme intenzivně pracovat i z opozice a nové koalici nic nedáme zadarmo. Jedeme dál podle <a href="https://praha4.pirati.cz/program/praha4/priority/">našeho programu</a>.
