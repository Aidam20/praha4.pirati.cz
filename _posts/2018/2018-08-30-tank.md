---
layout: post
category: blog
title: >-
  Kdo si hraje nezlobí?
date: '2018-08-30 07:40am'
author: Tibor Vansa
image: tank.jpg
tags: smart city
---

<b> Kdo si hraje nezlobí, říká moudré rčení. U politiků to ovšem tolik neplatí, protože Těm jejich hračky nefinancují
rodiče, ale daně občanů. </b>

Piráti dlouhodobě kritizují aktuální pojetí projektů Smart cities, které
spíše než užitečné nástroje pro občany představuje způsob, jak nakupovat drahé hračky od
spřátelených dodavatelů. Zdá se, že hlavním kritériem primátorky Adriany Krnáčové bylo,
aby se u toho šlo vyfotit a bylo to do voleb hotovo. Nejznámějším příkladem jsou chytré
lavičky, ovšem zřejmě nejabsurdnější nápad - ​ autonomní bojové vozidlo na ochranu
civilního obyvatelstva - se však zrodil na Praze 4. Protože si také rádi hrajeme a přišlo
nám líto, že se s touto hračkou nemůžou zastupitelé a občané vyfotit, rozhodli jsme se pro
naši předvolební kampaň vyrobit model v měřítku 1:1, ale nejprve jsou na místě detaily toho
to “smart” nápadu:

Jeho autorem je zastupitel Ivo Vaněk, který získal za podporu stávající koalice teplé placené
místečko předsedy výboru pro energetické úspory. Tento výbor se scházel zhruba 1 za rok,
předseda měl k dispozici asistentku a výbor tak stál městskou kasu 1,5 milionu ročně, než
ho letos konečně zrušili. Jeho předseda nebyl schopen předložit za celou dobu výboru jediný
projekt, který by mu výbor schválil, pouze generoval bláznivé nápady. Jedním z hlavních,
který po dva roky tlačil, bylo provozování autonomního bojového vozidla polostátní firmy
VOP CZ. Sám byl přitom zároveň placen jako její obchodní poradce, byl proto v naprosto
ukázkovém střetu zájmů. Vozidlo mělo být z veřejných peněz provozováno pouze na
neveřejných komunikacích a zajišťovat
 - bezemisní noční hlídky a ochranu perimetru
 - bezemisní zásobování a kurýrní služby
 - bezemisní přepravu imobilních pacientů, nebezpečného a objemného materiálu,
těžkých břemen

Výborem vytipované vhodné lokality pro provoz transportéru rovněž značně dráždí
čtenářovu bránici: Úřad vlády, Pražský hrad, Lánský zámek, ZOO, ....

Na druhý absurdní příklad, jakým způsobem funguje současná radnice jsme narazili, když
jsme chtěli prověřit strukturu platů jeho zaměstnanců. Protože jsme měli důvodné podezření,
že hlavní kvalifikací nejlépe placených zaměstnanců je jejich stranická knížka, požádali jsme
o zveřejnění platu nejlépe placeného zaměstnance dle typu pozic - vedoucí odboru, referent,
asistentka apod. Naprosto běžný dotaz, podobný přehled si nechá od personálního odboru
předložit každé nové vedení firmy a jak jsme později zjistili, nechala si ho před 4 lety
předložit i současná koalice. Radnice nám nejprve vydání několikrát postupně zamítla, s
různými důvody. Nejprve zkusili ochranu soukromí zaměstnanců. Neprošlo, neboť jsme
nechtěli vědět konkrétní osoby, jen nejvyšší plat. Dále tvrdili, že já jako předseda Pirátů
nejsem dostatečně známá osobnost. Takže Jaromíru Jágrovi by informaci vydali? Toto
zdůvodnění se odvolací instanci také nepozdávalo. Zkusili tvrdit, že neplním roli hlídacího
psa demokracie a že taková informace občany vlastně vůbec nezajímá. Naštěstí s tím také
neuspěli.Když už nám tedy informaci museli vydat, rozhodli se, že nás to přijde alespoň pořádně
draho. V dopise nám oznámili, že kvůli tomu museli vytisknout 4000 stran výplatních pásek,
a jeden nebohý úředník platy v nich uvedené 2,5 týdne opisoval do tabulky v excelu. A
žádali úhradu nákladů. Nad tímto postupem zůstává rozum stát, nejen že je výsostně
neefektivní, je také protiprávní - výslovně jsme po právu žádali nejprve sdělit výši nákladů,
kterou budou za dotaz požadovat. Domluvili jsme si osobní schůzku s nebohým úředníkem,
kde se naštěstí se ukázalo, že jen blufovali. Bohužel se ale také ukázalo, že takto doopravdy
fungují - software pro správu HR je zoufale nepoužitelný. Dohodli jsme se, jak úředníkovi
práci ulehčit a zkrátit na 3 dny. Odpověď však dodnes nemáme.

