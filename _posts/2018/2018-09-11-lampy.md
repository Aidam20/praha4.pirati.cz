---
layout: post
category: blog
title: >-
  Neviditelní
date: '2018-09-11 00:01am'
author: Tibor Vansa
image: neviditelni.jpg
tags: pirati kampan
---

<b> “Před parlamentními volbami jste byli všude vidět, a teď jste se ztratili, co se stalo?” Prostě nás nevyvěsili. </b>

“Před parlamentními volbami jste byli všude vidět, a teď jste se ztratili, co se stalo?” Ptají se nás lidé. K velkému úspěchu k parlamentních volbách přispěla i naše vydařená kampaň s plakáty umístěnými na lampách, byli jsme velmi dobře viditelní. Náš úspěch spočíval v tom, že jsme si na základě otevřených dat o množství chodců, které má město k dispozici, vytipovali nejlepší místa a dobrovolníky pak vyslali do ulic zjistit konkrétní čísla nejlepších lamp. Jiné partaje se spokojily s kobercovým náletem. Smart řešení podle Pirátů. 

Bohužel si toho všimly i ostatní strany a rozhodly se, že se to již nesmí opakovat. Protože soukromá komerční firma, která při loňských volbách plakáty vyvěšovala, se ukázala jako politicky nedostatečně uvědomělá, rozhodl se magistrát, že firmu vývěs svěří plakátů městské firmě Technologie hlavního města Prahy. Ta stanovila, že plakáty se budou vyvěšovat centrálně na základě požadavků jednotlivých politických stran, přičemž požadavky se zadávají po ulicích.  Výsledkem je zhruba dvojnásobná cena. A nejen to. Požádali jsme si o vyvěšení stejného počtu lamp jako v loňské kampani. Těchto 1500 lamp na celou Prahu nám seškrtali na cca 500. Pro srovnání, jen na Praze 4 má nyní většina konkurenčních stran odhadem 400 - 1000 plakátů na lampách. Museli jsme kvůli tomuto nečekanému kroku zastavit výrobu. 

Po uplynutí termínu na odevzdání požadavků politických stran jsme dostali seznam 2000 ulic, kde je ještě místo. A k tomu 24 hodin na to, abychom si vybrali, co chceme doplnit. Spěšně jsme opět volali do produkční firmy a rozjížděli výrobu. Následoval perný víkend, kdy několik dobrovolníků na každý plakát zezadu velkým tiskacím písmem psalo název ulice, kam patří, aby nedošlo k omylům.

Odevzdáno. Oddychli jsme si, že jsme úkol se ctí zvládli. Chyba lávky. Prostě nás nevyvěsili. Zatímco ostatní strany visí 3 týdny před smluvním datem po celé Praze, Pirátských plakátů jsem ve svém okolí zaznamenal sotva čtvrtinu seškrtaného počtu. Červené body na obrázku značí chybějící objednané plakáty, zelené existující. 

Nebo (podle mne méně pravděpodobná varianta) to po vyvěšení někdo systematicky zase sundal. Dokázat se to nedá, firma neřekla, kam přesně plakáty pověsila. Smluvní termín vyvěšení byl 6.9., reklamace na chybné vyvěšení příjmají až od 10.9. Je 11-tého září, poledne a stále čekáme na seznam konkrétních míst, kde plakáty údajně visí. Bez nich nám ani kamerové záznamy policie nepomohou, protože není jasné, kde a jestli vůbec někdy visely. 

Na obrázku je krásně vidět poměr toho, co si Piráti zaplatili a jakou za to obdrželi službu. Myslím, že i u ostatních služeb občanům ten poměr nebude o mnoho lepší. Je to vzorovou ukázkou myšlení současných politiků, jejich pojetí slova “smart”.

Člověk by měl chuť napsat spoustu sprostých slov, ale to by bylo špatně. Na podrazy a křivárny musíme být připraveni a nenechat se jimi rozhodit, neoplácet stejnou mincí. Během kontroly plakátů jsme opravili 11 cizích, které ležely stržené v křoví. Více, než jsme našli vlastních. Hrajeme tvrdě, ale fér. 
Pokud nám proto fandíte, zapojte se prosím do naší kampaně s rozdáváním pirátských listů, už běží naplno. Nebo si objednejte a vyvěste Pirátský banner. Pomozte nám prosím změnit styl myšlení na radnici.  Nemáme milióny na oblepení Prahy ani plakáty, ani billboardy, zato jsou lidé na nás na ulici stále ještě příjemní a rozdávání novin je hračka, slova povzbuzení nebo pochvaly nejsou vzácností. I hodina dvě nám pomůže. Stačí se ozvat emailem na tibor.vansa@pirati.cz nebo přes náš FB. 


