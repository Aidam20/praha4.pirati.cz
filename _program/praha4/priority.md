---
title: Programové priority Pirátů na Praze 4
campaignCategoryUid: priority4
img: tibor-priority.jpg
campaignGroupUid: volby-2018  # identifier of the group, to be used in program point
garant: tibor.vansa
---


### Otevřená radnice a transparentní hospodaření
* **Občanské podněty** budeme nejen sbírat, ale i zveřejňovat proces jejich řešení. Průběžně Vás budeme informovat, která konkrétní osoba jej má na starosti a jaký bude další postup. 
* Na **přenos z jednání zastupitelstva** se podíváte i ze záznamu, až budete mít po pracovní době.  
* Zavedeme **rozklikávací rozpočet až na fakturu**, obsah smlouvy nebude tvořen jednou větou, ale celou specifikací. 
* Zastavíme rozprodej bytů a pozemků. Bytový fond začneme přizpůsobovat potřebám seniorů.

### Moderní služby občanům
* Zdigitalizujeme úřední procesy a odlehčíme tím občanům i úředníkům.
* Umožníme **objednat se na úřad na konkrétní čas.** 
* Zavedeme a zveřejníme jasná a **měřitelná kritéria kvality služeb občanům** (např. průměrná délka stavebního řízení), podle kterých nastavíme systém odměňování úředníků.

### Kvalitní veřejný prostor, metro D a parkování
* **Zaparkuje u vás návštěva i řemeslník.** Rezidenti získají každý rok určitý počet hodin parkování zdarma pro návštěvy ve vybrané oblasti. 
* Podpoříme výstavbu parkovacích domů ve vhodných lokalitách. 
* Budeme prosazovat přiměřenou výstavbu, **developeři se musí podílet**	 na výstavbě školek, parkovišť, domů seniorů a dalším **veřejném vybavení**. 
* Budeme prosazovat **regulační plány v okolí stanic metra D** a na dalších rozvojových plochách. Společný podnik Dopravního podniku a Penty vnímáme jako ohrožení. 
* **Důležité zelené plochy** budeme prosazovat jako nezastavitelné. 
* Jsme **proti zahušťování výstavby**, především **na sídlištích.** 

### Školství a bezpečnost
* Každé dítě má na něco talent. Zavedeme **větší rozmanitost výuky na MŠ i ZŠ**, více volitelných předmětů, specializovaných tříd a různých stylů výuky. 
* Vyhledáme **nové prostory pro školní družiny** a komunitní centra.
* Podpoříme **kvalitní programy prevence** kriminality mládeže a programy zaměřené na elektronickou bezpečnost mládeže.
* Budeme **pokračovat v omezování heren**, abychom omezili negativní dopady patologického hráčství, které tyto herny způsobují a podporují. Najdeme lepší umístění pro protidrogovou provozovnu v Nuslích.


