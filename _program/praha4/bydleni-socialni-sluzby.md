---
title: Bydlení a sociální služby
campaignCategoryUid: praha4
img: program/garanti/garant-vladka.jpg
icon: program/icons/mistni-rozvoj.svg
campaignGroupUid: volby-2018  # identifier of the group, to be used in program point
garant: vladka.sykorova
ordprog: 6
---

* V rámci stávajícího bytového fondu vyčleníme více bytů pro sociální bydlení. Sociální byty musí být dostupné pro samoživitele pečující o nezletilé dítě, seniory s nízkými příjmy a zdravotně postižené. Zavedeme možnost podpory kvalitních učitelů městským bytem. 
* V Hudečkově ulici **postavíme dům seniorů** pro lidi s Alzheimerovou chorobou, s citlivým zachováním zeleně na pozemku.
Budeme rozvíjet domovy pro seniory, mezigenerační komunitní domy a sdílené bydlení. Inspirací jsou pro nás západní modely, kde se prolíná bydlení studentů, mladých rodin, seniorů i osob s tělesným postižením. Chceme zabránit vzniku ghett a izolovaných komunit. Naším cílem je město, kde spolu žijí lidé všech generací.
* **Zmapujeme nevyužívané objekty ve vlastnictví města a vdechneme jim nový život.** Dnes nevyužívané objekty ve městě podpoří občanskou vybavenost. Tam, kde se počítá s dlouhodobější transformací, zavedeme praxi dočasného využití, jako se to povedlo v Karlíně nebo v Hybernské.
* **Budeme řešit příčiny i důsledky bezdomovectví.** Vytvoříme koncepci prevence ztráty bydlení a dostupného bydlení pro všechny. Těm, kteří se na ulici ocitnou, nabídneme pomocnou ruku při návratu do společnosti. Společnost na tom ve výsledku vydělá sociálně i ekonomicky.
* Budeme dále rozvíjet právní poradnu a zpřístupníme právní pomoc s oddlužením všem potřebným a sociálně vyloučeným občanům v exekučních pastech, kteří se budou na svém oddlužení aktivně podílet.
* **Vytvoříme službu městského koordinátora pro klienty vyžadující péči na zdravotně sociálním pomezí.** Koordinátor pomůže potřebným a jejich rodinám s orientací v nepřehledném prostředí zdravotních a sociálních služeb a zajistí integraci například pobytových služeb, terénní sociální práce, volnočasových aktivit i sítě praktických lékařů. Po vzoru Švédska maximálně zjednodušíme systém z pohledu občana.
