---
title: Sport a volný čas, bezpečnost
campaignCategoryUid: praha4
img: josef-vlach.jpg
icon: sport.png
campaignGroupUid: volby-2018  # identifier of the group, to be used in program point
garant: josef.vlach
ordprog: 8
---
### Bezpečnost
* Budeme **pokračovat v omezování heren** a nebudeme vycházet vstříc těm, kdo pronajímají nemovitosti hernám nebo je přímo provozují. Chceme omezit negativní dopady patologického hráčství, které tyto herny způsobují a podporují.
* Připravíme kvalitní dlouhodobou strategii pro oblast bezpečnosti místo stávajícího vágního dokumentu. Stanovíme jasně měřitelné cíle.
Podpoříme **kvalitní programy prevence** kriminality dětí a mládeže, které se zaměřují i na snižování rizik v oblasti protidrogové problematiky. 
Na školách zavedeme pravidelná školení a poradenství pro učitele a žáky na témata týkající se prevence v rámci bezpečnosti v oblasti informačních technologií (rizika spojená se sociálními sítěmi, publikace nevhodného obsahu, kyberšikana).
* Budeme věnovat pozornost rekultivaci zanedbaných a problematických lokalit. Najdeme **lepší umístění pro protidrogovou provozovnu v Nuslích.**
* **Zajistíme více strážníků** na dle statistik problémových místech a vybavení vozů městské policie vnějšími i vnitřními kamerami a přenosnými přístroji na měření hluku. Zahájíme pilotní projekt kamer umístěných na oděvu strážníků.


### Sport a volný čas
* Nastavíme spravedlivý systém, ve kterém budou jasně vymezená pravidla a možnosti k získání grantových prostředků na programy v oblasti sportu a volnočasového vyžití.
* Postaráme se o úpravu dětských hřišť, sportovišť a parků pro seniory tak, aby odrážely i **demografické potřeby konkrétních oblastí.** 
* Nabídneme volnočasové aktivity mladým lidem ze všech socioekonomických vrstev. Podpoříme rozvoj sportovních aktivit mládeže, volnočasových spolků i nízkoprahových center. Nechceme jen dotovat drahé komerční turnaje sportovních hvězd, ale především finančně pomáhat malým místním mládežnickým klubům a asociacím.
* **Zapojíme seniory do rozhodování.** Poskytneme starším generacím platformy, skrze které mohou participovat na zásadních rozhodnutích o směřování Prahy. Těm, kteří budou mít, nabídneme kurzy počítačové gramotnosti. Ostatním nabídneme alternativy k zapojení se i bez počítače; digitalizace má spojovat, ne rozdělovat.

