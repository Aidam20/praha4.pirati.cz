---
title: Otevřená radnice
campaignCategoryUid: praha4
img: viktor-otevrena.jpg
icon: radnice-01.png
campaignGroupUid: volby-2018  # identifier of the group, to be used in program point
garant: viktor.derka
ordprog: 1
relatives:
---


*Uděláme z Prahy 4 nejtransparentnější město v Česku. Dnes má Praha problém hlavně
s neprůhlednými městskými firmami, které hospodaří s desítkami miliard korun ročně.
Občané a protikorupční analytici musí mít k dispozici dostatek informací, aby mohli
politiky a úředníky kontrolovat. Zapojíme občany do rozhodování o městě.*


* **Občanské podněty** budeme nejen sbírat, ale i zveřejňovat proces jejich řešení. I proto budeme občany informovat, kdo konkrétně je za řešení daného podnětu zodpovedný i jaký bude postup řešení daného podnětu.
* Na **přenos z jednání zastupitelstva** se podíváte i ze záznamu - nebudete již limitiováni svojí pracovní dobou.
* Všechna **jednání komisí** a výborů budou **přístupná veřejnosti.** Všechny zápisy z jejich jednání pak budou zveřejněny na webových stránkách.
* Zavedeme **rozklikávací rozpočet až na fakturu**. Obsah smlouvy nebude tvořen jednou větou, ale celou specifikací. Všechny obchodní smlouvy včetně dodatků zveřejníme na webu. Bude to platit i pro městské akciové a příspěvkové společnosti. 
* **Ukážeme data veřejnosti.** Přehled faktur a nájemních smluv, analýzy, které si město nechává zpracovat - to vše a mnohé další údaje budou na portálu otevřených dat.
* Zavedeme povinné **zveřejňování důvodových zpráv** a dalších podkladů na internetových stránkách městské části před jednáním zastupitelstva a rady městské části. Zápisy z jednání zastupitelstva a rady budou zveřejněny na webu. Na radě města zavedeme hlasování po jménech. 
* Z Tučňáku uděláme **skutečné noviny pro Prahu 4** s prostorem pro názory opozice a občanů.
* **Zveřejníme majetková přiznání politiků.** Každý bude moci kontrolovat, že zastupitelé nezískávají v souvislosti se svou funkcí neoprávněné výhody.

