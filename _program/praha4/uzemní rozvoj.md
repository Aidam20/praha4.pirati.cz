---
title: Územní rozvoj a metro D 
campaignCategoryUid: praha4
img: rejchrtova-petra.jpg	
icon: doprava.svg
campaignGroupUid: volby-2018  # identifier of the group, to be used in program point
garant: petra.rejchrtova
ordprog: 3
---

* Budeme prosazovat přiměřenou výstavbu, **developeři se musí podílet na výstavbě školek, parkovišť a dalším veřejném vybavení.** Budeme používat plánovací smlouvy místo bezzubých memorand.
* **Hlavní slovo při výstavbě v okolí metra D musí mít město a občané**, nikoliv soukromý developer schovaný pod společný podnik DPP.  Budeme prosazovat regulační plány v okolí stanic metra a na dalších rozvojových plochách. 
* Digitalizací a lepším řízením procesů urychlíme jednání na stavebním úřadu. **Nikdo by neměl být nucen obíhat úřady pro 42 razítek.** Zdigitalizujeme agendu tak, aby úřady a odbory sdílely data a co nejvíce úkonů bylo možné provádět přes internet.
* **Vyřešíme neutěšený stav chodníků pomocí tzv. “chodníkového programu”.** Chceme ve spolupráci s občany a TSK zajistit úpravu či rekonstrukci chodníků a obrubníků pro bezpečnější pohyb občanů. 
* **Důležité zelené plochy** - Habrovku, Jalodvorskou louku a Velký háj budeme prosazovat jako nezastavitelné.
* **Jsme proti zahušťování výstavby, především na sídlištích.** Nepřipustíme prodej městských pozemků, na kterých je veřejná zeleň.
* Izolační zeleň kolem kapacitních komunikací nesmí zmizet. Jsme proti vytváření ghet za protihlukovými stěnami a nesmyslnému navěšování dalších staveb, které generují další dopravu.
* Chceme vytvořit zelenou osu od Krčského lesa přes Jalodvorskou louku až k Modřanské rokli. Budeme spolupracovat s okolními městskými částmi i občanskými sdruženími. Důsledně budeme prosazovat zachování prostupnosti území a rozvoj územního systému ekologické stability (ÚSES).

