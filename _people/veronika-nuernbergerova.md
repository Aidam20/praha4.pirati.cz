---
name:               PhDr. Veronika Nürnbergerová, Ph.D.  	# běžně používáné jméno
fullname: 	    PhDr. Veronika Nürnbergerová, Ph.D. (* 1971)  # jméno s tituly etc.
category:                       # kategorie: p6, cl
- praha4
- podporovatel
- carousel
img: 		        people/veronika-nuernbergerova.jpg    # 165 x 220
description:        Příznivkyně Pirátů na Praze 4. # kratký popis, max 160 znaků
mail:
mob: 			
profiles:
  facebook:
  twitter: 
  flickr: 
ordpraha: 20
ordcar: 3
carousel:
  img: veronika-nuernbergerova.jpg
  text: |
    <p>Příznivkyně Pirátů na Praze 4. # kratký popis, max 160 znaků.</p>
---
Pocházím z Liberce, kde jsem maturovala na Střední pedagogické škole. Vystudovala jsem Ústav informačních studií a knihovnictví
na Filozofické fakultě Univerzity Karlovy v Praze, kde jsem v roce 2005 získala titul PhDr. a Ph.D. v oboru informační věda. Ve
Spojených státech amerických na University of North Carolina at Chapel Hill, School of Information and Library Science jsem
vystudovala postmagisterský program zaměřený na informační management.

Celou moji dosavadní praxi spojuje přesvědčení, že dostupné kvalitní vzdělávání a zkušenosti získané v zahraničí  zásadně
ovlivňují kvalitu života člověka a jsou klíčem k demokratické budoucnosti naší země.

Pracovala jsem v různých typech knihoven (veřejné, odborné, univerzitní v Liberci a v Chapel Hill). Přes dvacet let pracuji pro
evropské vzdělávací programy (Leonardo, Program celoživotního učení, Erasmus+) na různých pozicích - nejdříve v Národním
vzdělávacím fondu, pak ještě před vstupem ČR do EU jsem koordinovala na Evropské komisi program na podporu kariérového
poradenství a stáží v Evropě. Za svého působení na Úřadu vlády jsem zajistila možnost zavedení jazykového vzdělávání v
mateřských školách.  Mám také zkušenost ze soukromého sektoru, pracovala jsem ve společnosti Deloitte. V posledních deseti
letech spolupracuji v oblasti podpory kvalitního vzdělávání a adaptability osob na podmínky trhu práce s Národní agenturou
evropských vzdělávacích programů (DZS), Evropskou komisí a Magistrátem hl. města Prahy.

Jsem šťastně vdaná, mám dvě děti. Miluji lyže, sníh, slunce, výlety do přírody a zpěv s přáteli z libereckého dětského sboru
Severáček.

Piráti pro mě představují jedinou stranu v ČR, která bez politikaření nabízí pozitivní a věcný přístup v řešení situací pro
lidi, kteří žijí v 21. století. Témata, kterými mohu přispět, jsou vzdělávání, školství i ve vazbě na trh práce, zkušenost s
rozhodovacími procesy na národní a evropské úrovni (Evropská komise - Evropský parlament). 
